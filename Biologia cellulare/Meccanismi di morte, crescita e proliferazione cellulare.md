# Meccanismi di morte cellulare
La morte cellulare è un processo essenziale per mantenere il numero di cellule in un organismo. 
Essa assicura che non vi sia sovraccarico di cellule in un organismo, nonchè impedisce la sopravvivenza delle cellule "danneggiate" che provocherebbe così una serie variabile di complicazione in un organismo. 
Esistono così diverse modalità di morte cellulare:
- Senescenza
- Catastrofe mitotica
- Autofagia 
- Necrosi
- Apoptosi
Le differenze chiave fra queste diverse modalità di morte si basano sui diversi meccanismi attraverso cui una cellula vivente subisce morte e distruzione. 
## Differenza fra invecchiamento e senescenza
- L'invecchiamento è un processo naturale che avviene nel tempo, a causa dell'accumulo di danni che provoca il deterioramento delle cellule. 
   Esso può anche essere idotto da mutazioni che si verificano nel genoma che influenzano l'espressione delle proteine. 
   Pertanto, l'invecchiamento può essere accelerato dalle mutazioni
- La senescenza è il processo in cui le cellule deteriorate subiscono l'arresto cellulare durante il loro ciclo cellulare. 
  La senescenza è allora il principlae risultato dell'invecchiamento. 
  La senescenza è infine il processo che riconosce le cellule invecchiate e le dirige verso l'arresto cellulare. 
  La senescenza fungerà da meccanismo protettivo per distruggere le cellule invecchiate, che altrimenti potrebbero portare a esiti dannosi come il cancro.
### Senescenza
La senescenza è quindi il risultato dell'invecchiamento:
- L'invecchiamento è un processo graduale, attraverso il quale una cellula raggiunge la senescenza o l'arresto cellulare. 
  Il processo di invecchiamento avviene a causa dell'accumulo di DNA danneggiato che porta al deterioramento delle cellule. 
  Inoltre, durante il processo di invecchiamento, le cellule subiscono vari meccanismi di promozione dell'invecchiamento come la perossidazione lipidica, il ripiegamento errato dellle proteien e il danno mitocondriale. 
- La genetica gioca un ruolo importante nella senescenza. 
  Essa determina l'età di una cellula e, al raggiungimento dell'età ottimale, le cellule sono soggette a:
	- Stress ossidativo
	- Instabilità genetica
	- Danno al DNA 
	- Danno mitocondriale
	- Accorciamento telomerico
#### Telomeri e senescenza
![[Pasted image 20230129221947.png]]
I cromosomi degli organismi superiori sono costituiti da una lunga doppia elica di DNA le cui estremità si associano a cappucci proteici formando strutture che prendono il nome di telomeri (sequenze ripetute di DNa che si associano a diverse proteine, ad esempio il complesso Shelterin nell'uomo). 
Il DNA terminale dei cromosomi non viene completamente replicato, provocando un accorciamento delle estremità cromosomiche, ad ogni ciclo di replicazione. 
La telomerasi (trascrittasi inversa, cioè polimerasi RNA-dipendente, utilizza i frammenti di RNA come stampo per l'elogazione dei telomeri) aggiunge sequenze ripetitive di DNA non codificante, dalla sequenza TTAGGG, al terminale 3' dei filamenti di DNA nelle regioni dei telomeri che si trovano all'estermità dei cromosomi eucariotici, riallungandoli così da mantenere integri i cromosomi.
In assenza di attività telomerasica, i telomeri dei cromosomi delle cellule in attività proliferativa si accorciano progressivamente. 
Quando la lunghezza dei telomeri scende sotto una soglia critica le cellule diventano senescenti e la divisione cellulare si ferma. 
In condizioni fisiologiche, le cellule somatiche dell'organismo umano, presentano un'attività telomerasica molto bassa, o addirittura assente. 
Al contrario, in linee cellulari a proliferazione continua, come ad esempio quelle delle gonadi maschili e quelle embrionali, la telomerasi risulta essere particolarmente attiva. 
![[Pasted image 20230129222411.png]]
Come si noti l'accorciamento dei telomeri causa danni al DNA che possono portare a cicli di fusione-rottura causano instabilità genomica. 
![[Pasted image 20230129222518.png]]
Da notare è come l'erosione dei telomeri è percepita come una rottura del DNA. 
Inoltre, l'incapacità di riparare il danno (dovuta all'assenza delle telomerasi) porta ad innescare il processo d'invecchiamento e l'arresto del ciclo cellulare per senescenza. 
##### Cellule umane normali
La telomerasi non è espressa nella maggior parte dei tessuti normali
La telomerasi è espressa nel compartimento staminale, ma la sua attività non è sufifciente a contrastare completamente l'accorciamento dei telomeri. 
La replicazione cellulare (in assenza di telomerasi) causa un progressivo accorciamento dei telomeri
Quando i telomeri raggiungono una determinata lunghezza minima, le cellule vanno incontro a senescenza replicativa. 
L'invecchiamento cellulare sembrerebbe essere un meccanismo volto a ridurre il massimo numero di divisioni cellulari possibili, sfavorendo così l'accumulo di un numero elevato di mutazioni. 
##### Senescenza replicativa di cellule in coltura
![[Pasted image 20230129222844.png]]
Le cellule senescenti sono:
- Permanentemente alla fase G1 del ciclo cellulare
- Non rientrano in ciclo dopo stimolazione con mitogeni
- Rimangono metabolicamente attive per lunghi periodi
##### Telomerasi ed invecchiamento
La telomerasi è in grado di immortalizzare cellule noramli senza trasformarle (non è un oncogene)
- I fibroblasti umani normali ingegnerizzati per esprimere la telomerasi sono "immortali"
Nelle cellule tumorali, invariabilemente vi può essere:
- Aberrante espressione della telomerasi
- Meccanismi alternativi basati su ricombinazione cellulare, quali consentono di mantenere una lunghezza dei telomeri adeguata
L'inibizione della telomerasi nelle cellule tumorali potrebbe anche protare al verificarsi di una "crisi" nelle cellule, e quindi a morte cellulare. 
##### Identificazione di cellule senescenti in coltura
![[Pasted image 20230129223610.png]]
Si noti come la microscopio ottico esse si rivelino con forma appiattita e ramificata. 
##### Caratteristiche delle cellule senescenti
![[Pasted image 20230129223651.png]]
##### ROS
![[Pasted image 20230129223703.png]]

## Catastrofe mitotica
La catastrofe mitotica è un tipo di morte cellulare causato da mitosi aberranti. 
Questa morte è quindi associata con la formazione di cellule giganti multinucleate che contengono cromosomi non condensati. 
Questa è stata osservata:
- In seguito a danno al DNA ritardato indotto da radiazioni ionizzanti; essa è il meccanismo principale nelle cellule tumorali trattate con radiazioni ionizzanti
- Da agenti che influenzano la stabilità dei fusi dei microtubuli (alterazioni del fuso mitotico da parte di colchicina, taxolo)
- Vari farmaci antitumorali
- Fallimento mitotico causato da punti di controllo del ciclo cellulare difettoso. 
  Questo meccanismo può attivarsi dopo il rilevamento di imperfezioni nella segregazioni del materiale genetico tra le cellule figlie. 
![[Pasted image 20230129224018.png]]
Il checkpoint mitotico assicura un'accurata segregazione cromosomica, rileavndo che i cinetocori dei cromatidi fratelli si sono attccati con successo ai microtubuli del fuso e sono sottoposti a una tensione adeguata. 
Nelle cellule normali, il funzionamento di questo checkpoint attiva cascate di segnalazione che ritardano l'inizio dell'anafase fino a quando questi criteri non sono stati soddisfatti, impedendo in tal modo l'instabilità cromosomica e la poliploidia caratteristica del cancro. 
La catastrofe mitotica è allora una modalità di morte cellulare che si verifica durante o poco dopo una mitosi disregolata/fallita e può essere accompagnata da alterazioni morfologiche, tra cui la micronucleazione e la multinucleazione. 
Secondo alcuni autori questo meccanismo potrebbe risultare dalla combinazione di una deficienza dei checkpoint del ciclo cellulare e, in particolare, dei checkpoint che controllano l'integrità del DNA e il corretto assemblaggio del fuso mitotico, e di un danno cellulare. 
La cellula, incapace di bloccare il ciclo prima della mitosi, va incontro a un'aberrante segregazione cromosomica, che culmina poi nell'attivazione dei pathway apoptotici. 
La morte cellulare, che si verifica quindi nella transizione fra metafase-anafase, è caratterizzata dell'attivaazione della caspasi 2 e/o dalla permeabilizzazione della membrana mitocondriale con il conseguente rilascio degli effettori della morte cellulare come il fattore induttore dell'apoptosi o "citocromo c", attivatore della caspasi 9 e della caspasi 3. 
La catastrofe mitotica potrebbe anche essere un pathway che precede e distinto dalla mrote cellulare (apoptosi) o senescenza. 
1. Iniziato da perturbazioni dell'apparato mitotico
2. Iniziato durante la fase M del ciclo cellulare
3. Parallelo all'arresto mitotico
4. Induce apoptosi o senescenza
![[Pasted image 20230129224838.png]]
Nell'immagine si possono vedere nuclei di cellule colorati con Hoechst 33342 e osservati al microscopio a flurescenza. 

## Autofagia
![[Pasted image 20230129224924.png]]
L'autofagia è un processo che la cellula mette in pratica, in genere, in caso di carenza di nutrienti. 
Questo prevede la fagocitosi dei suoi stessi organelli che sono inclusi in vacuoli autofagici che si fondono con i lisosomi. 
Organelli difettosi e proteine sono sequestrati in vesiccole a doppia membrana detti "autofagosomi". 
Fagoforo o membrana d'isolamento: struttura pre-autofagosomale che si ritiene si origini dal reticolo endoplasmatico; questa si estende da entrambi i lati e si richiude attorno al target da eliminare, dando luogo all'autofagosoma. 
### Vie autofagiche
![[Pasted image 20230129225218.png]]
Questi sono noti da tre differenti tipologie di meccanismi autofagici:
- Macroautofagia: meccanismo principale, finalizzato allo smaltimento di organuli danneggiati o proteine inutilizzate. 
  Questi vengono inglobati da un autofagosoma e, dopo che esso si fonde con un lisosoma, vengono degradati dagli enzimi lisosomiali. 
- Microautofagia: il materiale citoplasmatico da degradare è direttamente inglobato dal lisosoma attraverso delle invaginazioni ed evaginazioni tubuliformi della membrana lisosomiale
- Autofagia chaperone-mediata (CMA, Chaperone-mediated autophagy): processo in cui le proteine da degradare si legano ad un chaperone molecolare (hsp90 e hsp70) che le etichetta facendo si che esse vengano riconosciute e smaltite dal lisosoma. 
### Quando si ha necessità di autodigerire i costituenti delle nostre cellule
![[Pasted image 20230129225917.png]]
- Rispondere agli stress: eliminare rapidamente ciò che lo stress ha danneggiato (aggregati proteici o organelli mal funzionati)
- Riciclare il materiale ottenuto dalla degradazione per utilizzarlo per nuova sintesi in situazioni di emergenza (carenza di nutrienti o energia)
- Rimuovere corpi estranei all'interno della cellula (contrastare le infezioni)
In seguito a danno, la cellula induce molto rapidamente l'autofagia come meccanismo di sopravvivenza, nel tentativo di rimuovere il danno. 
Se il danno è troppo grave, successivamente viene indotta l'apoptosi che è anche in grado di inibire l'autofagia (caspasi degredano proteine regolatrici dell'autofagia). 
L'autofagia diventa un "vero" meccanismo di morte quando l'apoptosi non funziona. 
Solo in questo caso la permanenza di un danno irreparabile porta ad un'attivazione troppo prolungata dell'atuofagia che causa l'autodigestione della cellula e la sua morte. 
### Cause che inducono l'autofagia
![[Pasted image 20230129230714.png]]
- Danno cellulare
- Patogeni intracellulari
- Carenza di nutrienti, ormoni e fattori di crescita
- Ipossia/stress
## Necrosi
![[Pasted image 20230129230729.png]]
+ Morte passiva, non fisiologica
+ Formazione di microvescicole
+ Lesioni a carico degli organelli intracellulari
+ Alterazioni a livello cromatinico
+ Il danno primario è a livello della membrana plasmatica
+ Aumento del volume cellulare a causa della perdita di controllo del flusso ionico (richiamo di H2O)
- Lisi cellulare per dissoluzione della membrana
- Riversamento dei componenti intracellulari nello spazio extracellulare
- Reazione infiammatoria
La necrosi è definita come una forma di morte cellulare caratterizzata dal precoce aumento del volume cellulare ed alterazione morfologica degli organelli ed esita nel rilascio di costituenti intracellulari. 
Si caratterizza per l'aspecificità, non essendo dipendenti dalla causa eziologica, ma manifestandosi sempre nello stesso mdoo anche in organi diversi fra loro; è possibile evidenziare il fenomeno mediante colorazioni eosinofile (che usano quindi l'eosina, un colorante che colora in rosso rosato i componenti carichi positivamente, come molte proteine cellulari, le proteine mitocondriali). 
Le caratteristiche principali sono:
- Picnosi: il nucleo si riduce progressivamente in colume e diviene sempre più intensamente colorabile aumentando la sua basofilia; la riduzione del volume indica perdita di materiali nucleari e condensazione della cromatina residua. 
  Questa è solitamente seguita da:
  - Carioressi, frammentazione del nucleo
  - Cariolisi, digestione del DNA da parte di specifiche endonucleasi
- Organuli gravemente danneggiati
- Rottura delle vescicole del RE rugoso. 
## Apoptosi
![[Pasted image 20230129231616.png]]
L'apoptosi, o morte cellulare programmata, è un processo regolato, ordinato e fisiologico che si svolge con una serie di eventi morfologicamente e biochimicamente ripetibili e ben definiti. 
Questo copre un ruolo fondamentale nell'omeostasi tissutale e può essere innescato da tutta una serie di stimoli molto diversi fra loro. 
Esso costituisce quindi un processo fisiologico di eliminazinoe delle cellule danneggiate, invecchiate o potenzialmente dannose per l'architettura dell'intero tessuto organo o cellule non più utili all'organismo.
![[Pasted image 20230129231802.png]]
L'apoptosi è quindi la morte pulita e comandata che si verifica per stimoli fisiologici e, raramente, per stimoli patologici. 
In questa non si osserva infiammazione ed è un meccanismo energia dipendente (ATP dipendente). 
Questo è attivamente realizzato dalle cellule e interessa cellule singole. 
![[Pasted image 20230129231925.png]]
Si vede qui come nelle zampe di topo in via di sviluppo l'apoptosi modelli le dita. 
In questo embrione di topo la zampa è stata trattata con colorante che marca in modo specifico le cellule in apoptosi. 
Queste appaiono allora come puntini verde brillante fra le dita in via di sviluppo. 
La morte di queste cellule determina allora il tessuto compreso fra le dita in via di sviluppo, come si vede nella foto B (giorno successivo).
Qui non si vede allora più quasi nessuna cellula in apoptosi, a dimostrazione della velocità con cui le cellule apoptotiche possono sparire da un tessuto. 
![[Pasted image 20230129232435.png]]
Durante la metamorfosi del girino in rana le cellule della coda sono indotte a suicidarsi per apoptosi. 
Tutti i cambiamenti che avvengono durante la metamorfosi, compresa l'induzione di apoptosi nella cellula del girino, sono stimolati da un aumento dell'ormone tiroideo nel sangue. 
![[Pasted image 20230129232530.png]]
La morte cellulare per apoptosi è un processo rapido e pulito. 
Qui sono mostrate immagini al microscopio elettronico di cellule morte per necrosi o per apoptosi.
Nella foto A e B sono morte in una piastra di coltura, mentre nella c è morta all'interno di un tessuto in via di sviluppo ed è stata così inglobata da un fagocita. 
Si noti come nella foto A sembra essere scoppiata, mentre nelle B e C hanno un aspetto condensato ma relativamente integro. 
I grandi vacuoli visibili nel citoplasma della cellula B sono una caratteristica variabile dell'apoptosi. 
### Apoptosi coinvolta in numerosi processi fisiologici e patologici
- Processi fisiologici:
	- Controllo dell'omeostasi cellulari e tissutale (controllo del numero di cellule e modellamento di struttura)
	- Sviluppo embrionale (distruzione di cellule durante l'embriogenesi)
	- Morte cellulare durante neoplasie
	- Ricambio tissutale
	- Regolazione e spegnimento della risposta immunitaria (risposta immune cellulo-mediata)
	- Delezione timica di linfociti T autoreattivi (morte delle cellule immunitarie autoreattive)
	- Morte delle cellule danneggiate da diversi stimoli (risposta ad agenti tossici come i chemioterapici)
- Processi patologici:
	- Viene attivata in:
		- Infezioni virali (AIDS)
		- Malattie neurodegenerative (Alzheimer)
		- Malattie autoimmuni (Artrite reumatoide)
		- Patologie ematiche
	- Viene disattivata in:
		- Processi di carcinogenesi
		- Resistenza a chemioterapici
		- Resistenza a risposta immune
#### Principali eventi morfologici del processo apoptotico
![[Pasted image 20230129233603.png]]
1. Arrotondamento della cellula, perdita dei contatti con le cellule circostanti e scomparsa dalla superficie delle specializzazioni di membrana. 
   A causa della perdita isosmotica di acqua e ioni, il volume cellulare si riduce protando così alla formazione di un citoplasma estramamente condensato. 
   Non sono qui presenti alterazioni a carico di organelli citoplasmatici e anche i mitocondri mantengono la loro interità strutturale e funzionale. 
2. Cambiamento della distribuzione dei fosfolipidi di membrana. 
   Durante lo stimolo apoptotico la fosfatidilserina (PS) trasloca dalla parte citoplasmatica alla parte extracellulare della membrana plasmatica
3. Alterazione a carico del mitocondrio (depolarizzazione del potenziale di membrana mitocondriale e alterazione della permeabilità della memrbana mitocondriale esterna con conseguente rilascio di citocromo-c nel citosol)
![[Pasted image 20230129234103.png]]
4. A livello nucleare si verifica la scomparsa del nucleolo, condensazione della cromatina in masserelle dense che si addossano alla membrana nucleare e che successivamente si fondono originando un nucleo costituito da una o poche sfere dense di cromatina (nucleo picnotico).
   Il cambiamento della morfologia nucleare è associato a rottura del DNA in frammenti di vario peso molecolare. 
   La matrice nucleare subisce profonde modificazioni: la lamina è fosforilata e degradata, e la matrice nucleare interna è solubilizzata. 
   Al termine del processo di condensazione, il nucleo si frammenta in vari pezzi circondati da membrana nculeare che, insieme a organuli cellulari, sono inglobati in protuberanze che si formano dalla superficie della cellula (blebs). 
   I corpi apoptotici (blebs) sono rapidamente fagocitati dalle cellule circostanti e/o dai macrofagi e vengono degradati all'interno dei lisosomi. 
Il risultato quindi è un'eliminazione pulita e rapida senza sconvolgimento dell'architettura del tessuto. 
La cellula così muore senza lasciare traccia. 
#### Variazioni biochimiche e funzionali nel processo apoptotico
Caratteristiche biochimiche:
- Processo energia-dipendente
- Rilascio di citocromo-c nel citoplasma per alterazione mitocondriale
- Attivazione delle caspasi (il rilascio di citocromo-c dai mitocondri provoca l'attivazione delle caspasi in grado così di tagliare diversi substrati citoplasmatici e nucleari). 
![[Pasted image 20230129234918.png]]
L'apoptosi è mediata da una cascata proteolitica intracellulare. 
La caspasi iniziatrice viene prima prodotta come monomero inattivo chiamato "procaspasi". 
Un segnale apoptotico innesca così l'assemblaggio di proteine adattatrici che associano due molecole di caspasi iniziatrici, le quali formano una caspasi attiva. 
Le caspasi esecutrici sono inizialmente formate come "dimeri inattivi". 
In seguito al taglio proteolitico per opera della caspasi iniziatrice, il dimero di caspasi esecutrice subisce un cambiamento confromazionale. 
Le caspasi esecutrici così attivate sono in grado di demolire numerose proteine chiave della celllula, promuovendo l'apoptosi cellulare. 
![[Pasted image 20230129235232.png]]
Le proteine Bax e Bak possono innescare l'apoptosi liberando citocromo c dai mitocondri. 
Quando uno stimolo apoptotico fa attivare la Bax o la Bak, la proteina si fissa sulla membrana mitocondriale esterna e determina la fuoriuscita di citocromo c secondo un meccanismo sconosciuto. 
Altre proteine proveniente dallo spazio intermembrana del mitocondrio vengono rilasciate. 
Nel citosol il citocromo c lega una proteina adattatrice, inducendone così l'assemblaggio in un complesso a sette bracci cihamato "apoptosoma". 
Successivamente questo complesso richiama a sè sette molecole di una procaspasi iniziatrice (procaspasi-9). 
Le molecole di procaspasi-9 si attivano a loro volta e agiscono su altre caspasi, di tipo diverso, attivandole. 
Nel citosol si realizza quindi una cascata di caspasi che prota all'apoptosi. 
![[Pasted image 20230129235705.png]]
La morte cellulare contribuisce a regolare il numero di cellule nervose in base al numero di cellule bersaglio con le quali esse devono prendere contatto. 
Se durante lo sviluppo si formano più cellule nervose di quanto possano essere sostenute dalla quantità limitata di fattore di sopravvivenza liberato dalle cellule bersaglio. 
Alcune riceveranno una quantità di fattore di sopravvivenza insufficiente a mantenre la soppressione del programma di suicidio, intraprendendo così il suicidio per apoptosi. 
Quesat strategia di sovrapproduzione seguita da selezione assicura che tutte le cellule bersaglio prendano contatto con cellule nervose, mentre le cellule nervose in eccesso sono automaticamente eliminate. 
![[Pasted image 20230129235926.png]]
Spesso i fattori di sopravvivenza sopprimono l'apoptosi regolando molecole della famiglia Bcl2. 
In questo caso il recettore attivato lega un recettore sulla superficie della cellula e attiva così una via di segnalazione intracellulare che, a sua votla, attiva una proteina regolatrice della trascrizione che si trova nel citosol. 
La proteina si trasferisce nel nucleo, dove attiva il gene che codifica una proteina Bcl2, la quale inibisce così l'apoptosi. 
##### Bcl-2 family
![[Pasted image 20230130000834.png]]
I vari membri delal famiglia, grazie alla presenza di domini altamente conservati, sono in grado di interagire formano omo- ed etero-dimeri, che rappresentano le forme attive delle proteine stesse. 
![[Pasted image 20230130000843.png]]
Fino ad oggi sono stati identificati 22 membri classificati sulla base di sequenze alfa-elica conservate (i domini di omologia Bcl-2 - BH)
I domini BH interagiscono con domini omologhi, creando oligomeri fra proteine pro ed anti-apoptotiche. 
Sono stati distinti qui in due gruppi, in base ai tipi di domini che contengono:
- Il primo gruppo che comprende gli elementi che inibiscono l'apoptosi, come Bcl-2 e Bcl-XL, contiene quattro domini BH (da BH1 e BH4)
- Il secondo gruppo che raccoglie gli elementi pro-apoptotici e comprende proteine o con tre domini BH (come Bax, Bak e Bad) o con un solo dominio BH3 (Bid, Bim, Bik, Bmf)
###### Bcl-2
Localizzati strategicamente sulla membraba mitocondriale esterna, bcl-2 e gli altri membri di questa famiglia regolano l'uscita del citocromo c verso il citoplasma. 
- Codifica per una proteina integrale di membrana, localizzata sulla membrana mitocondriale esterna, sul reticolo endoplasmatico e sulla membrana nucleare. 
- Sopprime l'apoptosi in due maniere: 
	- Direttamente, agendo sui mitocondri per prevenire l'aumento di permeabilità 
	- Indirettamente, mediante l'interazione con altre proteine.
Un esempio è dato dal legame Bcl-2/apaf1
###### Bax
![[Pasted image 20230130001827.png]]
Bax, situata principalmente nel citoplasma, ancorata alle strutture citoscheletriche. 
- Gli stimoli apoptotici determinano la dimerizzazione di Bax, scoprendo il residuo C-terminale idrofobico che può intercalarsi fra i lipidi di membrana
- La sobraespressione di bax o l'applicazione di Bax ai mitocondri isolati provoca il rilascio di citocromo c dal mitocondrio anche in assenza di segnali apoptotici. 
  Bax e Bak possono allora agire sul reticolo endoplasmatico, controllando così l'omeostasi del calcio. 
###### Bak, Bad e Bcl-x
- Bak: stimola il rilascio di citocromo c dai mitocondri. 
  Esso è attivato da altri membri della famiglia che promuovono apoptosi, come Bid. 
- Bad, viene rilasciato da una proteina che lo tiene sequestrato nel citoplasma; una volta attivato lega membri che inibiscono la morte cellulare, inattivandoli (come bcl-2)
- Il trascritto del gene bcl-x, invece, può subire splicing alternativo, originando 2 isoforme proteiche: una L anti-apoptotica, e una S pro-apoptotica. 
#### Regolazione molecolare dell'apoptosi: l'apoptosoma
![[Pasted image 20230130001853.png]]
![[Pasted image 20230130001902.png]]
L'apoptosoma è allora un complesso multiproteico formato dal citocromo C, dalla proteina citosolica Apaf-1, dalla pro-caspatasi 9 e dall'ATP
![[Pasted image 20230130001944.png]]
- Le caspatasi sono allora proteasi citoplasmatiche aspartato specifiche (hanno infatti una cisteina nel loro sito attivo e tagliano proteine dopo residui di acido aspartico) altamente conservate a livello evolutivo. 
- Esse tagliano più di 100 substrati (lamine nucleari, enzimi di riparo del DNA, proteine del citoscheletro, altre caspasi, DNAsi attivata dalle caspatasi come CAD (Caspase-Activated DNase))
- Sono sintetizzate come zimogeni inattivi (pro-caspatasi). 
  Nelle cellule apoptotiche la pro-caspasi viene processata per autoproteolisi o per intervento di altre caspasi (forma attiva)
- Si raggruppano in due classi distinte:
	- Caspasi iniziatrici
		- Attivate da eventi di segnalazione a monte che causano la aggregazione delle pro-caspasi e l'attivazione del taglio proteolitico (caspasi-8 e 10) o dal rilascio di citocromo-c mitocondriale (caspasi-9)
		- Tagliano e attivano la caspasi effettrici
	- Caspasi effettrici (caspasi-3, -6, -7), attivate da caspasi iniziatrici e responsabili del taglio della maggior parte dei substrati.
![[Pasted image 20230130002415.png]]
##### Substrati delle caspasi effettrici
- Caspasi-6:
	- Lamin-A: proteina della membrana nucleare il cui taglio provoca disgregazione nucleare, è un marker di attivazione della Caspasi-6
- Caspasi-3:
	- Alpha-Fondrin: proteina associata al citoscheletro coinvotla nel mantenimento della struttura di membrana, è uno dei primi bersagli dell'attività delle caspasi. 
	  Il suo taglio provoca perdita della funzionalità di membrana e "cell-shrinkage"
	 - Rock1: bersaglio di GTPasi implicate nel controllo della struttura del citoscheletro
	 - ICAD: inibitore di CAD (caspase-activated deoxyribonuclease) un "DNA fragmentation factor", il taglio da parte della caspasi-3 libera CAD che entrano nel nucleo degrada il DNA
	 - PARP-1 (poly ADP ribosio polimerasi) è un enzima coinvolto nel processo di riparo del DNA e nel mantenimento della stabilità genomica. 
	   Il suo taglio è un indice di attivazione della Caspasi-3
- Caspasi-7:
	- Anche questo ha substrato PARP-1
#### Regolazione molecolare dell'apoptosi: due vie di trasduzione
1. Via estrinseca
	- L'apoptosi è iniziata da sengali che provengono dall'esterno della cellula
2. Via intrinseca
	- L'apoptosi è iniziata da segnali all'interno della cellula (danno al DNA, stress ossidativo, danno mitocondriale)
##### Pathway estrinseco
I recettori di morte sono proteine transmembrana in grado di legare citochine pro-apoptotiche, quali:
	- FasL
	- TNFalpha
	- TRAIL
Questi trasmettono specifici segnali di morte cellulare emdiante l'attivazione di pathway specifici
Questi si assemblano inoltre sotto forma di trimeri per favorire il riconoscimento del ligando. 
![[Pasted image 20230130003651.png]]
##### Pathway intrinseco
![[Pasted image 20230131222835.png]]
Il pathway intrinseco parte dai mitocondri come conseguenza di danni redox, radiazioni o farmaci che danneggiano direttamente il DNA. 
Comprende il cambiamento di permeabilità della membrana mitocondriale e il successivo rilascio di citocromo c nel citosol attraverso il cosiddetto PTPC (permeability transition pore complex)
Il citocromo c è sequestrato tra la membrana mitcondriale interna e la membrana mitocondriale esterna, e viene rilasciato da canali sulla membrana mitocondriale esterna. 
Quando il citocromo c è rilasciato dai mitocondri, grazie a segnali che inducono la morte cellulare, si lega ad apaf-1 e lo attiva, innescando una caspasi di inizio: la procaspasi 9, convertità così da parte di apaf-1 in caspasi 9. 
Il complesso citocromo c, apaf-1, procaspasi 9, ATP (apoptosoma) prota alla formazione della caspasi 9 attiva che a sua volta, agendo sulla procaspasi 3, prota alla formazione della caspasi 3 attiva. 
Con la caspasi 3, il processo apoptotico diventa uguale per via intrinseca ed estrinseca. 
Alcune caspasi attivate tagliano poi altre proteine chiave nella cellula, come ad esempio quelle che tagliano la lamina nucleare. 
La cellule così smantella rapidamente e pulitamente se stessa e i suoi resti sono poi rapidamente ingeriti e digeriti da un'altra cellula. 
![[Pasted image 20230131222847.png]]
Da notare è come alcune vie intrinseche di attivazione dell'apoptosi iniziano dal Reticolo endoplasmatico o dal nucleo. 
![[Pasted image 20230131222925.png]]
##### Eliminazione dei corpi apoptotici
L'eliminazione dei corpi apoptotici èp parte fondamentale del processo in vivo visto che:
- Previene la risposta infiammatoria
- Ripulisce il tessuto
Questa è inoltre un processo attivo per mezzo di fagocitosi. 
#### Apoptosi vs senescenza
![[Pasted image 20230131223121.png]]
#### Apoptosi vs necrosi
![[Pasted image 20230131223138.png]]
Necrosi:
- Perdita della capacità omeostatica:
	- Assorbimento di acqua e ioni
	- Aumento delle dimensioni cellulari e mitocondriali
	- Dissoluzione nucleare
- Rottura della membrana plasmatica
- Rilascio di enzimi proteolitici che provocano l'infiammazione
Apoptosi:
- Si formano i corpi apoptotici che vengono fagocitati dalle cellule vicine senza provocare infiammazione
- Disidratazione cellulare e condensazione del citoplasma
- Condensazione nucleare e frammentazione del DNA
![[Pasted image 20230131223346.png]]
Spesso i fattori di sopravvivenza sopprimono l'apoptosi regolando molecole della famiglia Bcl2. 
In questo caso il recettore attivato lega un recettore sulla superficie della cellula e attiva una via di segnalazione intracellulare che, a sua volta, attiva una proteina regolatrice della trascrizione che si trova nel citosol. 
La proteina si trasferisce nel nucleo, dove attiva il gene che codifica per una proteina Bcl2, la quale inibisce l'apoptosi. 
### Regolazione della crescita cellulare
![[Pasted image 20230131223519.png]]
I fattori di crescita extracellulare aumentano la sintesi e diminuiscono la degradazione di macromolecole. 
Il legame di un fattore di crescita a un recettore tirosina chinasi (RTK, una classe di recettori sulla superficie cellulare) avvia una segnalazione intracellulare che porta all'attivazione di una proteina chinasi chiamata "tor"; quest'ultima, a sua volta, agisce attraverso molteplici bersagli per stimolare la sintesi proteica e inibirne la degradazione. 
Questo cambiamento porta a un netto aumento di macromolecole disponibili e in tal modo alla crescita cellulare. 
![[Pasted image 20230131223728.png]]
In un animale i diversi tipi di cellule possono avere dimensioni molto differenti. 
Questo è un disegno in scala di una cellula nervosa e una cellula epatica. 
I neuroni diventano sempre più grandi dopo aver raggiunto il massimo stadio di differenziamento e dopo aver smesso definitivamente di dividersi. 
Mentre ci sono numerosissimi studi su come viene regolata la divisione cellulare, pochi sono gli studi sul controllo delle dimensioni cellulari. 
Per questo le ragioni per cui i vari tipi cellulari di uno stesso animale raggiungono dimensioni diverse resta un mistero. 
![[Pasted image 20230131223956.png]]
Da notare è come proteine segnale extracellulari inibiscono la sopravvivenza, la divisione e la crescita delle cellule. 
Ad esempio, una mutazione del gene della miostatina, ha come effetto un aumento impressionante della massa muscolare. 
Nella prima foto si può infatti vedere un toro Bleu Belga ottenuto dagli allevatori per selezione, solo dopo si scoprì che questo era data da una mutazione del gene che codificava per la miostatina. 
Nella seconda foto è possibile vedere dei topi privati dello stesso gene, anch'essi con muscoli motlo sviluppati. 
La miostatina ha quindi funzione di inibire la crescita dei mioblasti, cioè delle cellule  che si fondono formando le fibre del muscolo scheletrico. 
## Cellule staminali
![[Pasted image 20230131224309.png]]
Le cellule che derivano dalla divisione di una cellula staminale possono rimanere staminali o intraprendere e completare così il differenziamento. 
Le cellule che hanno raggiunto il differenziamento terminale di solito derivano da precursori cellulari che si dividono un numero limitato di volte prima di differenziarsi. 
Per mantenere costante l'insieme delle cellule staminali, la loro divisione può anche generare due cellule staminali o due precursori cellulari. 
![[Pasted image 20230131224742.png]]
Nel rivestimento intestinale del mammifero adulto il ricambio cellulare è sempre continuo. 
Nella prima imamgine si vede una fotografia al microscopio ottico di una porzione del rivestimento dell'intestino tenue in sezione; sono qui visibili villi e cripte. 
Nell'epitelio che riveste i villi, le cellule caliciformi mucipare sono sparse fra le cellule assorbenti dell'orletto a spazzola. 
Dalle stesse cellule staminali derivano anche, in numero più ridotto, altri due tipi di cellule secretorie: 
- Cellule enteroendocrine, che secernono ormoni intestinali
- Cellule di Paneth, che secernono protiene antibatteriche
Nelle altre due immagini si vedono dei modelli tridimensionali che illustrano le modalità del ricambio cellulare e della proliferazione dellle cellula staminali e progenitrici. 
Le cellule staminali danno allora origine ai precursori proliferanti, che risalgono continuamente e si differenziamento terminalmente in cellule secretorie o assorbenti, poi rilasciate all'estermità del villo. 
Le cellule stamianli possono anche generare direttamente cellule di Paneth differenziate terminalmente, che rimangono sul fondo della cripta. 
![[Pasted image 20230131225502.png]]
La via di segnelazione Wnt concorre a regolare la produzione di cellule differenziate da cellule staminali nelle cripte intestinali
La segnalazione Wnt mantiene la proliferazione nelle cripte. 
Le proteine Wnt sono secrete da cellule all'interno e intorno alla base delle cripte, in particolare dalle cellule di Paneth, una sottoclasse di cellule secretorie differenziate terminalmente. 
Queste cellule sono generate dalle cellule staminali dell'intestino, ma migrano verso il fondo delle cripte invece che verso l'apice dei villi. 
Le cellule di Paneth hanno una duplice funzione: 
- Secernono peptidi antimicrobici per prevenire le infezioni
- Inviano segnali che contengono la popolazione di cellule staminali da cui derivano
![[Pasted image 20230131225743.png]]
L'epidermide si rinnova grazie alle cellule staminali dello strato basale. 
Lo strato basale contiene un insieme di cellule staminali e precursori proliferanti che derivano dalle cellule stamianli. 
Nell'abbandonare lo strato basale, i precursori cellulari cessano di dividersi e si spostano verso la superficie, differenziandosi strada facendo. 
Le cellule infine vanno incontro a un particolare tipo di morte cellulare: il nucleo e gli altri organuli si disintegrano e la cellula si riduce a una squama appiattita piena di filamenti di cheratina. 
Le squame finiranno per staccarsi dalla superficie della pelle. 
Nella seconda immagine si vede una fotografia al microscopio ottico di una sezione trasversale di pianta di piede umano colorata con ematossilina eosina. 
![[Pasted image 20230131231253.png]]
Il sangue contiene molti tipi di cellule circolanti che derivano tutte da un solo tipo di cellula staminale. 
Una goccia di sangue è stata strisciata su un vetrino portaoggetti, per poi essere fissata chimicamente e trattata con colorante che colora i nuclei in blu e il citoplasma in rosso. 
L'osservazione al microscopio rileva numerosi piccoli eritrociti che non hanno DNA. 
Le cellule più grandi, colorate invece in violetto, sono tipi diversi di globuli bianchi: linfociti, eosinofili, basofili, neutrofilo e monociti. 
gli strisci di sangue sono comunemente utilizzati negli ospedali come test clinici; per esempio, un aumento o una diminuizione di specifici tipi di globuli bianchi potrebbero essere indice di infezioni, disturbio infiammatori o leucemie. 
![[Pasted image 20230131231520.png]]
Le cellule staminali emopoietiche si dividono per generare sia altre cellule staminali sia precursori che proliferano e si differenziano nei vari tipi di celluel mature del sangue circolante. 
I macrofagi che si trovano in molti tessuti del corpo e gli osteoclasti che digeriscono la matrice dell'osso derivano dagli stessi precursori cellulari, al pari di altri tipi di cellule rappresentanti in questo schema. 
I megacariociti danno origine alle piastrine del sangue per rilascio di frammenti cellulari. 
Si conoscono qui numerose molecole segnale extracellulari che agiscono in vari punti di questa genealogia cellulare; esse servono a controllare la produzione di ogni tipo di cellule e a garantire un numero adeguato di cellule staminali e progenitrici. 
![[Pasted image 20230131231758.png]]
Le cellule ES che derivano da un embrione possono dare origine a tutti i tipi di cellule e tessuti del corpo. 
Le cellule ES vengono raccolte dalla massa cellulare interna di un embrione precoce e possono essere mantenute indefinitamente in coltura come cellule staminali pluripotenti. 
Se reintrodotte in un embrione, vi si integrano perfettamente e si differenziano in modo da adattarsi a qualsiasi ambiente nel quale vengono a trovarsi. 
Queste cellule, in coltura, possono anche essere indotte a differenziarsi in specifici tipi di celllula somministrando loro le appropriate molecole segnale extracellulari. 
## Cancro
Con questa sola parola indichiamo un totale di più di 100 malattie. 
Tutti questi hanno in comune di essere formati da diversi tipi di cellule, che si comportano in maniera anomala. 
### Fasi della cancerogenesi
#### Generalità e inizio
![[Pasted image 20230131232147.png]]
La cangerogenesi è un processo biologico che procede in tre fasi:
- Inizio, questo comporta la trasformazione delle cellule. 
  La trasformazione avviene rapidamente, ma le cellule possono rimanere dormienti per un periodo variabile fino a quando non vengono attivate da un agente promotore (anni o addirittura decenni). 
- Promozione
- Progressione
Da notare è che le cellule di un tumore discendono tutte da una singola cellula progenitrice comune che ha subito una mutazione, a carico dei propri geni. 
La cellula trasmetterà alle cellule figlie anche questa proprietà, insieme al resto del suo patrimonio genetico. 
Secondo la teoria della selezione clonale la trasformazione di una cellula, o meglio, di una popolazione di cellule, da normale a tumorale avviene gradualmente, attraverso l'accumulo progressivo di numerose mutazioni trasmesse alla cellula madre alle cellule figlie. 
#### Promozione
![[Pasted image 20230131232640.png]]
La promozione è data dalle cellule che, dopo la trasformazione iniziale, si moltiplicano e sfuggono al meccanismo messo in atto per proteggere il corpo dalla crescita e dalla diffusione di tali cellule. 
Si forma quindi una neoplasia, tessuti nuovi e anormali privi di una funzione. 
### Alterazioni del DNA nelle neoplasie
- Mutazioni primarie, importanti per l'insorgenza di un tumore
- Mutazioni secondarie, importanti per la progressione tumorale. 
![[Pasted image 20230131232802.png]]
I tumori maligni invadono i tessuti circostanti e spesso metastatizzano in sedi lontane. 
Per generare una colonia in una nuova sede, ovvero un tumore secondario o metastasi, le cellule di un tumore epiteliale primario generalmente devono attraversare la lamina basale, migrare nel tessuto connettivo ed entrare nei vasi sanguigni o linfatici. 
Devono poi uscire dalla circolazione sanguigna o linfatica, attecchire, sopravvivere e  proliferare in una nuova sede. 
Nella seconda immagine si vedono tumori secondari in un fegato umano, derivati da un tumore primario di un colon. 
Nella terza imamgine si vede una metastasi vista a maggiore ingrandimento e altra colorazione, così da evindenziare la differenza fra gli epatociti normali e le cellule tumorali. 
![[Pasted image 20230131233212.png]]
L'incidenza dei tumori aumenta nettamente con l'età. 
Il grafico mostra il numero di nuovi casi di cancro del colon diagnosticati in un anno in donne di in Inghilterra e Galles in funzione dell'età al momento della diagnosi. 
Il cancro al colon, come la maggior parte dei tumori umani, è causato dall'accumulo di mutazioni multiple. 
Poichè le cellule sono continuamente esposte a modifiche accidentali del loro DNa  (modifiche che si accumulano e vengono trasmesse alla progenie quando le cellule mutate si dividono), la probabilità che una cellula diventi cancerogena aumenta notevolmente con l'età. 
![[Pasted image 20230131233413.png]]
Le cellule tumorali hanno sepsso importanti anomali cromosomiche che riflettono la loro instabilità genetica. 
In questo esempio, sono mostrati cariotipi dei cromosomi di una cellula umana sana e di una cellula di carcinoma mammario. 
I cromosomi sono trattati con una combinazione di sostanze fluorescenti che danno a ogni cromosoma umano un colore diverso. 
Il cariotipo del cancro al seno presenta traslocazioni multiple, compresi due casi di traslocazione di materiale dal cromosoma 6 al cromosoma 4, il quale comprende anche un pezzo di cromosoma 1. 
Mentre la cellula sana contiene 46 cromosomi, la cellula di carcinoma mammario ne contiene 51; diversi dei suoi cromosomi sono mancanti, e ha una copia extra di una manciata di cromosomi, insieme a 6 copie del cromosoma 19.
Tali anomalie nel numero di cromosomi possono causare errori di segregazione dei cromosomi stessi durante la divisione cellulare, protando così a un ulteriore peggioramento nel tempo del grado di alterazione genetica. 
![[Pasted image 20230131233934.png]]
I tumori si evolvono in cicli successivi di mutazione, proliferazione e selezione naturale. 
Il risultato finale è un tumore ad alta malignità. 
A ogni stadio di questo processo di trasformazione una singola cellula del tumore subisce una mutazione che en esalta la capacità di proliferare e/o sopravvivere.
La sua progenie diventerà pertanto il clone dominante del tumore. 
La proliferazione di tale clone accelera il passaggio allo stadio successivo della progressione tumorlae, perchè fa aumentare la popolazione cellulare a rischio di subire mutazioni ulteriori. 
Alcune forme di cancro contengono più cloni maligni, ognuno con la sua popria serie di mutazioni, in aggiunta a un gruppo di mutazioni comune che rispecchia l'origine del tumore da una sola cellula mutante originaria. 
![[Pasted image 20230131234603.png]]
I geni cruciali per lo sviluppo del cancro sono classificati come proto-oncogeni oppure come geni oncosoppressori, a seconda che le loro mutazioni pericolose siano dominanti o recessive. 
Gli oncogeni sono caratterizzati da mutazioni dominanti: una mutazione con guadagno di funzione in una sola copia del proto-oncogene può portare una cellula sulla via della trasformazione maligna. 
Le mutazioni con perdita di funzione dei geni oncosoppressori generalmente si comportano come alleli recessivi: per la trasformazione maligna occorre che la cellula sia portatrice di due alleli non funzionanti. 
In questo schema i quadrati azzurri rappresentano i geni normali, i raggi orssi indicano una mutazione attivante, mentre i quadrati vuoiti profilati di rosso indicano una mutazione inattivante. 
![[Pasted image 20230131234844.png]]
Molte tipologie di modifiche genetiche possonot rasformare un protooncogene in un oncogene. 
In tutti i casi la modifica ha come effetto un incremente del livello della funzione genica, cioè è una mutazione con guadagno di funzione. 
![[Pasted image 20230131234936.png]]
Molti tipi di eventi genetici possono sopprimere l'atitvità di un gene oncosoppressore. 
Entrambe le copie del gene devono esssere perse per eliminarne la funzione. 
![[Pasted image 20230131235032.png]]
### Le mutazioni che causano il cancro si concentrano in poche vie cellulari fondamentali
Il carcinoma del colon-retto spesso inizia con la perdita del gene oncosoppressore aPC, che si manifesta con la formazione di polipi. 
Nel rivestimento del colon di questo paziente con una mutazione ereditaria di APC si osservano migliaia di polipi piccoli e alcuni molto più grandi, mentre in una persona con il gene normale se ne vedrebbero soltanto uno o due. 
Questi polipi derivano da cellule in cui entrambe le copie di APC sono inattivate. 
Se non fossero asportati chirurgicamente, ulteriori mutazioni in latri geni oncosoppressori o proto-oncogeni trasformerebbero alcuni di questi polipi in tumori maligni. 
Nell'imamgine B si vede allora una sezione trasversale di polipo intestinale; da notare è la quantità eccessiva di epitelio fittamente ripiegato, che corrisponde alle cripte piene di cellule anormali proliferanti. 
![[Pasted image 20230131235905.png]]
Un polipo dell'epitelio che riveste il colon o il retto, causato dalla perdita del gene APC, può progredire in carcinoma per l'accumulo di ulteriori mutazioni. 
Lo schema di sopra illustra una possibile serie di mutazioni alla base di un tipico caso di carcinoma del colon-retto. 
Dopo la mutazione iniziale, tutte le successive avvengono casualmente in una singola cellula che ha già acquisito la mutazione precedente. 
Una sequenza di eventi come quella qui illustrata richiederebbe di solito qualcosa come 10-20 anni o più. 
Si ritiene che la maggior parte dei casi di carcinoma del colon-retto prenda avvio con la perdita del gene oncosoppressore APC, ma la serie successiva di mutazioni è alquanto variabile e, anzi, molti polipi non evolvono affatto in tumori maligni. 
![[Pasted image 20230201000115.png]]
Generalmente un tumore non viene diagnosticato finchè non è costituito da centinaia di milioni di cellule. 
Il grafico mostra allora la crescita di un tipico tumore in scala logaritmica. 
Possono trascorrere anche anni prima che un tumore sia rilevato. 
In un tipico carcinoma mammario, per esempio, il tempo di raddoppiamento è di circa 100 giorni. 
### Proprietà biologiche comuni e le dieci strategie terapeutiche contro il cancro
Le cellule che si comportano in maniera anomala possono sembrare molto diverse fra loro, ma condividono proprietà biologiche comuni a tutti i tipi di cancro
![[Pasted image 20230201000240.png]]
#### Il cambiamento metabolico più evidente: the Warbug effect
![[Pasted image 20230201000351.png]]![[Pasted image 20230201000358.png]]
Si noti come le cellule tumorali possano controllare la glicolisi e la successiva respirazione ossidativa. 
![[Pasted image 20230201000459.png]]
![[Pasted image 20230201000507.png]]
![[Pasted image 20230201000547.png]]
![[Pasted image 20230201000608.png]]
Da notare è come le diverse cellule tumorali condividano delle caratteristiche:
- Le cellule che compongono lo stesso tumore sono eterogenee geneticamente e metabolicamente
- Esistono cellule staminali tumorali con caratteristiche peculiari
- La composizione molecolare del microambiente che si crea anche con il contributo delle celluel che circondano il tumore modificano le caratteristiche metaboliche delle cellule tumorali (simbiosi metabolica). 
![[Pasted image 20230201000755.png]]
### Fattori che determinano il fenotipo metabolico anormale nelle cellule tumorali
![[Pasted image 20230201001909.png]]
![[Pasted image 20230201002140.png]]
### Metabolsimo, invasività e metastasi
![[Pasted image 20230201002336.png]]
La produzione di lattato e di conseguenza un aumento dell'acidità dell'ambiente cellulare genera una serie di cambiamenti, fra i quali:
- Degradazione della matrice cellulare da parte di enzimi proteolitici
- Morte delle cellule normali (fenomeno denominato anoikis) a cui le cellule tumorali resistono
- Induzione della transizione epitelio-mesenchimale e aumento nelle cellule tumorali delle capacità migratorie e di invasività. 
![[Pasted image 20230201002523.png]]
### Fenomeni difficili da combattere
![[Pasted image 20230201002539.png]]
1. Cellule staminali tumorali resistenti alla cura chemioterapica
![[Pasted image 20230201002557.png]]
2. Processo di invasione e matastatizzazione. 
I target terapeutici cominu sono i "master regulators" della riprogrammazione metabolica e della biogenesi mitocondriale. 
![[Pasted image 20230201002716.png]]
![[Pasted image 20230201002725.png]]
Gli anticorpi inibitori del checkpoint promuovono l'eliminazione delle cellule tumorali. 
Questi anticorpi sono mirati alle cellule immunitarie del paziente, dove neutralizzano le molecole inibitorie della superficie cellulare che contengono in scacco le cellule "killer" del sistema immunitario. 
Un paziente con melanoma metastatico avanzato ha ricevuto il trattamento con un anticorpo chiamato "ipilmumab". 
Dopo 16 settimane di trattamento, i tumori erano notevolmente più piccoli e dopo 72 settimane erano stati sostanzialmente eliminati. 
