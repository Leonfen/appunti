
# Generale
Un modo semplice per ricordare i molteplici eventi di questa settimana è attraverso la "regola dei due":
- L'embrioblasto si dividerà in due strati:
	- Epiblasto
	- Ipoblasto
- Il trofoblasto creerà:
	- Citotrofoblasto
	- Sinciziotrofoblasto
- Si formeranno due sacchi vitellini (primario, secondario) dalle due migrazioni dell'ipoblasto
- Si formeranno due nuove cavità:
	- Amniotica
	- Corionica
- Il magma reticolare si separerà in due strati che rivestono la cavità corionica
- L'amnios, il sacco vitellino e il corion sono tutti costituiti da due membrane
# Differenziamento del trofoblasto e della massa cellulare interna
![[Pasted image 20221022183148.png]]
## Citotrofoblastao e sinciziotrofoblasto
Tra la fine della 1a settimana - inizio 2a settimana, le cellule del trofoblasto, adese all'epitelio dell'endometrio nella regione del polo embrionale, iniziano a differenziarsi. 
Alcune di queste cellule proliferanti si fonderanno fra loro creando così cellule polinucleate che si uniranno sotto il nome di "sinciziotrofoblasto", le altre invece diverranno le cellule mononucleate del "citotrofoblasto". 
Il sincizio continuerà sempre più a crescere grazie alle cellule proliferanti del citotrofoblasto che, staccandosi, aumenteranno la massa del primo permettendogli di farlo arrivare ancora più in profondità nell'endometrio. 
Al 9o giorno ci si ritrova allora con la blastocisti quasi interamente circondata dal sinciziotrofoblasto, tranne che per una piccola regione nel polo abembrionale. 
NB, sono le cellule del citotrofoblasto a proliferare attivamente, quelle del sincizio nascono unicamente dalla fusione delle cellule del citotrofoblasto; per questo le cellule che compongono il sincizio sono polinucleate. 

### Erosione del sinciziotrofoblasto
Il sinciziotrofoblasto inizierà nella prima fase d'impianto a secernere nella parete dell'endometrio molecole atte a erodere la mucosa uterina, vi sarà infatti al produzione di sostanze come "metalloproteasi" o "attivatore del plasminogeno urochinasi". 
Quest'azione di erosione si estenderà anche fino ai capillari, bagnando così i tessuti dell'embrione di sangue materno; l'embrione continuerà quest'azione fino al 10o giorno, fin quando sarà completamente immerso nello stroma dell'utero. 
Si formerà adesso il "tappo di coagulazione" nella regione scoperta nel polo abembrionale, con funzione di sigillo, mentre la mucosa uterina si richiude sopra l'impianto attraverso la "mucosa capsulare"
![[Pasted image 20221023151312.png]]
#### Prima circolazione
Nel sinciziotrofoblasto inziereanno adesso a crearsi dei piccoli spazi o "lacune sanguigne", che comunicheranno fra loro finchè, alla fine della 2a settimana, si sarà creato un "sistema lacunare", quale avrà la funzione di scambiare le sostanze tramite diffusione. 
L'azione di erosione continua anche sui vasi, causando delle emorragie controllate sulle arterie spiralate (arterie con la capacità di strozzarsi), formando, insieme ai "villi primari" la "placenta primitiva". 
![[Pasted image 20221022183715.png]]
Il 12esimo giorno si inizia a formare una prima vascolarizzazione: tutte le lacune trofoblastiche createsi prima si mettono adesso in contatto creando un sistema lacunare dove inizia a circolare sangue materno, infatti i capillari in prossimità del sinciziotrofoblasto si espanderanno per formare "sinusoidi materni" che si anastomizzeranno (legheranno) con questa rete lacunare. 
Successivamente, mentre tali collegamenti continueranno a crescere, il citotrofoblasto prolifererà per formare prolungamenti che accresceranno nel sinciziotrofoblasto sovrastante fino a raggiungere le lacune piene di sangue. 
Questi prolungamenti, aventi un rivestimento di sinciziotrofoblasto, sono detti "villi coriali primari".
![[Pasted image 20221023152111.png]]
NB, durante tutto questo processo la mucosa uterina andrà sempre in contro a un'infiammazione controllata, solamente in questa fase e in questa sede si andrà a produrre una progenie speciale di linfociti (Natural Killer) quali avranno il compito di contenere l'infiammazione. Il tutto accade dato che il sangue che scorre intorno alla blastocisti senza alcuna struttura che lo contenga viene visto come un'emorragia interna.

### Funzione endocrina del sinciziotrofoblasto
Da ricordare è anche come il sinciziotrofoblasto abbia funzione di secernere la "gonadotropina corionica umana" o "hCG" e progesterone. 
Quest'ormone polipeptico è importante perchè consente al [[Apparato femminile riproduttore#Corpo luteo|corpo luteo]], quale ha funzione di produrre progesterone (quale sostiene la parte funzionale dell'endometrio), di iniziare la sua fase di "corpo luteo gravidico".  

## Differenziazione dell'ICM e formazione della primitiva cavità amniotica e del sacco vitellino primario
Già entro il giorno 8 dalla fecondazione l'embrioblasto (Inner cell mass) sembra essersi differenziato e costituito da due strati distinti: un esterno (o superiore) di cellule colonnari, detto "epiblasto", o "ectoderma primitivo", e uno interno (o inferiore) di cellule cuboidali detto "ipoblasto", o "endoderma primitivo".
NB, i due foglietti hanno diversa morfologia:
- L'epiblasto ha un epitelio con cellule cilindriche (epitelio monostratificato con cellule a palizzata)
- L'ipoblasto ha un epitelio con cellule cubiche e appiattite

Intorno all'8o-9o giorno le cellule dell'epiblasto della regione del polo embrionale, prima incollate al citotrofoblasto, inizieranno a staccarsi da esso, facendo comparire liquido nelle fessure da loro lasciate. 
Queste si ingrandiranno sempre più, creando una cavità unica: la "cavità amniotica primitiva", riempita dal suo liquido chiamato "amnios" (uno dei 3 annessi embrionali insieme a "sacco vitellino" e "corion"); esso avrà la funzione di racchiudere completamente l'embrione in un ambiente liquido. 
Il tetto di questa cavità (cioè la parte più vicina al citotrofoblasto) è delimitata così da cellule derivanti dai foglietti dell'epiblasto e chiamate ora "amnioblasti".
NB, l'entrata di liquido è data dallo stesso processo della formazione del blastocele (cambiamenti di gradienti di concentrazione che provocano l'entrata del liquido per osmosi).
Contemporaneamente, dai margini dell'ipoblasto, proliferano cellule che andranno a migrare lungo il citotrofoblasto fino a congiungersi nel polo abembrionale. 
Queste cellule formeranno allora un sottile epitelio pavimentoso chiamato "membrana di Heuser", che delimiterà il secondo annesso embrionale: il "sacco vitellino primario", la quale cavità ripiena di liquido conterrà la maggior parte del vecchio blastocele. 
![[Pasted image 20221022195612.png]]

## Formazione del sacco vitellino secondario e del mesoderma extraembrionale
### Mesoderma extraembrionale
Tra il 10o-12o giorno fra il citotrofoblasto e la membrana di Heuser compariranno cellule a forma stellata, immerse in una matrice semifluida; alcuni definiscono questo tessuto "mesoderma extraembrionale" o, "magma reticolare"; l'origine è tuttavia incerta: alcuni credono derivi dall'ipoblasto, altri dall'epiblasto o dal citotrofoblasto, visto che non si è riusciti a trovare marcatori efficaci. 
NB, il mesoderma è un termine utilizzato nella descrizione di tessuti immersi in una grande matrice extracellulare; possiamo allora capire la morfologia di questo tessuto. 
![[Pasted image 20221023151332.png]]
### Formazione del celoma extraembrionale
La separazione del magma reticolare in due parti dal citotrofoblasto (uno attaccato alla membrana di Heuser, l'altro al citotrofoblasto) genera uno spazio chiamato "celoma extraembrionale", destinato a formare la "cavità corionica". 
Il mesoderma extraembrionale inizierà adesso a richiamare liquido, riempiendo così la cavità appena formata. 
Il 13esimo-12esimo giorno inizierà a formarsi una grandissima e unica lacuna che riempirà la cavità corionica, dando così vita al corion (dividerà infatti la parte più "interna" della blastula da quella "esterna"). 
Questo avvolgerà tutta quanta la struttura composta da amnios, ipoblasto, epiblasto e sacco vitellino (la parte più "interna") lasciando solo un piccolo spazio nel polo embrionale. 
Questo unico peducolo di attacco dell'embrione formato da mesoderma extraembrionale verrà definito come "peduncolo di connessione" e sarà la struttura principale per la formazione del tubo ombelicale. 
![[Pasted image 20221023161536.png]]
Il liquido della cavità del corion, avente ora circondato completamente l'effettiva parte dell'embrione, deve adesso svolgere diverse funzioni:
- Protezione meccanica, attraverso la presenza del liquido si può infatti evitare lo stress meccanico
- Strozzatura: il liquido farà pressione sull'embrione, portandolo ad allungarsi e formare una strozzatura nella parte meno rigida. 
- Divisione: attraverso la separazione avvenuta vi si andrà a creare una nuova nomenclatura per le cellule che ricopriranno l'embrione e per le cellule che ricopriranno la parete interna della blastocisti:
	- Le prime creeranno la "splancopleura extraembrionale".
	- Le seconde creeranno la "somatopleaura extraembrionale".
![[Pasted image 20221023154401.png]]
### Formazione del sacco vitellino definitivo
La cavità del corion, espandendosi, strozzerà sempre di più la parte meno rigida del sacco vitellino fino a farne fondere le pareti. 
La seconda ondata di cellule migranti dall'ipoblasto andrà così a ricoprire la membrana di Heuser del sacco vitellino primario, spingendo la parte strozzata più esterna verso il polo abembrionale e andando a creare una o più "cisti esocelomatiche" che verranno successivamente riassorbite.
La cellule migranti rimaste nella parte più interna, collegata invece all'embrione andranno a formare l'endoderma che delimiterà il sacco vitellino secondario (definitivo).
![[Pasted image 20221023161636.png]]
# L'embrione alla fine della seconda settimana
Alla fine della 2a settimana l'embrione è formato da un disco  bilaminare e biconcavo compreso tra l'amnios e il sacco vitellino. 
Il disco embrionale e i due annessi si trovano sospesi nel celoma extraembrionale mediante il peduncolo di connessione. 
Tutte le strutture si trovano all'interno del corion, ripieno di liquido
Una rudimentale circolazione utero-corion-placentare si è stabilita (sangue materno nelle lacune, villi secondari coriali) e assicura il nutrimento per diffusione di molecole. 
![[Pasted image 20221023163357.png]]
Da notare è come la placenta si concentrerà soprattutto su un unico punto relativo al peduncolo di connessione, così da poter portare maggiore nutrimento. 
La dedcidua materna è la mucosa uterina differenziata in modo da contenere l'espansione del sinciziotrofoblasto
![[Pasted image 20221023163413.png]]

![[Pasted image 20221023163949.png]]
![[Pasted image 20221023164009.png]]

![[Pasted image 20221023164032.png]]
